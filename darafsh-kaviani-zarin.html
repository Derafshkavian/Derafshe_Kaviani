<div class="darafsh-post">
  <p>تو گویی این سنجاق موی سر، چون نیزه‌ای است که <strong>#درفش_کاویانی</strong> را بر روی آن نهاده‌اند. می‌توان گفت سراسر نگاره این سنجاق از روی درفش کاویانی‌ای که بر روی پایه یک نیزه نهش داشته ساخته شده. و به یک سخن از روی مدل راستین طراحی شده است. براستی بی‌مانند، باشکوه و شگفت‌انگیز است.</p>
  <p>تو گویی این سنجاق موی سر زنانه این همه سال دوام آورده تا ریخت درست و رسایی از درفش کاویانی را به ما برساند. و چه هماهنگی و پیام زیبایی دارد این سنجاق مو. تو گویی زنان آن دوران با زدن این سنجاق به موهای سر خود، هر کدام یک درفشبان و درفش‌دار بودند و درفش را بر بالای سر خود افراشته و به نمایش می‌گذاردند. و براستی هم جایگاه درفش بر فراز سر است و چه زیبا و پرمعناست این نمایش غرورآفرین درفش کاویانی بر روی سر موی زنان آن دوران.</p>  <figure>
    <img src="/uploads/sanjagh_kaviani_front.jpg" alt="پشت سنجاق درفش کاویانی">
    <figcaption>پشت سنجاق موی سر با طرح درفش کاویانی</figcaption>
  </figure>  <figure>
    <img src="/uploads/sanjagh_kaviani_back.jpg" alt="روی سنجاق درفش کاویانی">
    <figcaption>نمای رویی سنجاق، با طرح ستارهٔ درخشان مرکز درفش</figcaption>
  </figure>  <blockquote>
    <p>
      چو آن پوست بر نیزه بر دید کی<br>
      به نیکی یکی اختر افگند پی<br>
      بیاراست آن را به دیبای روم<br>
      ز گوهر بر و پیکر از زر بوم<br>
      بزد بر سر خویش چون گرد ماه<br>
      یکی فال فرخ پی افکند شاه<br>
      فرو هشت ازو سرخ و زرد و بنفش<br>
      همی خواندش کاویانی درفش
    </p>
  </blockquote>  <blockquote>
    <p>
      سراندر سپهر اختر کاویان<br>
      چو ماه درخشنده اندر میان
    </p>
  </blockquote>  <p>با پروا به سرودهٔ فردوسی، درمی‌یابیم که در مرکز <strong>#درفش_کاویانی</strong> تنها یک ستاره درخشان قرار داشته و نه بیشتر. این ستاره چنان بوده که همچون گردی ماهوار می‌درخشیده و دیده می‌شده. بنابراین، طرح این ستاره، برای آنکه درخشندگی ماه را نمایان سازد، باید بزرگ نیز بوده باشد و به دلیل همین بزرگی و گرد بودن، تمام مرکز درفش را پوشش می‌داده است. اثر بالا با توصیف‌هایی که فردوسی می‌کند خیلی هماهنگی دارد.</p>  <p><strong>بن‌مایه:</strong> <a href="https://collections.louvre.fr/en/ark:/53355/cl010130292" target="_blank">لینک موزه لوور</a></p>
</div>
